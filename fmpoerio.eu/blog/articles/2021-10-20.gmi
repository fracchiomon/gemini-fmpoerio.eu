# 20.10.2021: "Oggi vince Bruno"

La giornata era anche iniziata bene, nonostante i ben due incidenti di fila mi avessero portato a fare ritardo a lezione tutto sembrava procedere tranquillamente, ma dal pomeriggio, con la stanchezza che avanza cala la barriera e *taaaac*, ecco che si ripresenta alla porta a chiedere un po' di attenzione. Il task assegnatomi questa settimana dalla psicologa è relativamente semplice: chiamando "Bruno" la parte -per così dire- depressa come nel recente film Pixar "Luca" (in cui suddetto Bruno è il nome della voce interiore che butta giù le persone e impedisce loro di godersi le cose -anche con i relativi rischi-) , dovrei cercare di tenere traccia dello "scontro" tra le parti e dire, a fine giornata, chi tra i due vince: da un lato Fracchio e la voglia di essere produttivo, decente, normale, dall'altro lato Bruno e la depressione, il sentimento costante di abbandono e di solitudine e isolamento, la rabbia e la frustrazione e la mortificazione.

Stasera ha vinto Bruno.

Fracchio

--------------------------------------------------------------------------------

=> gemini://fmpoerio.eu/ Homepage
=> gemini://fmpoerio.eu/blog/blog.gmi Torna al Blog